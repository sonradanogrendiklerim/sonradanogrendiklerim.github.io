---
title: Sosyal Medya ve Tüketim
slug: sosyal-medya-ve-tuketim
description: Twitter, Instagram gibi sosyal medya platformları ve düşüncelerin kalıcılığı üzerine.
date: 2024-02-24
categories:
    - Genel
    - Sosyal Medya
---

Sosyal medya platformlarında içerik tüketimi had safhada. Cehehenneme kadar [_(doom scroll)_][doom]{:target="_blank"} kaydırarak içerik tüketiliyor ve aslında bana sorarsanız bu tüketilen içeriğin
çoğu işe yaramaz, çöp içerikler. Modern dünya bizi bu içerikleri tüketmeye zorlasa da aslında bu durum daha 10-15 yıl önceye kadar böyle değildi.

<!-- more -->

İnternetin bu kadar gelişmesi, bant genişliklerinin artması ve artık içeriğin telefonlarımıza
girmesi bunun nedenleri arasında. Belki de artık ben de yaşlanıyorum. E-posta listelerine, IRC
kanallarına, 56K (bakınız kilo-bit, çok yavaş) modem ile Linux kullandığımız günleri özlüyorum,
internet kafelerin hala varlığını anımsıyorum.

Benden önceki nesil de [C64][c64]{:target="_blank"}'leri ile
[demoscene][demoscene]{:target="_blank"} partilerinde geçirdikleri zamanları, internetin olmadığı
dünyada [BBS][bbs]{:target="_blank"} kullanımını hatırlıyor ve ona özlem duyuyor. Hepimiz geçmişi,
belki de büyüme zamanlarımızı özlüyoruz ancak burada bahsettiğim böyle bir özlem değil. Bant
genişliklerinin artması ve ceplerimize girmesi ile gelen modern çöplük.

Ben bu çöplükten Ajan Smith'in Matrix'ten nefret ettiği sahne gibi huzursuzlanıyorum çünkü bu çöplük
kokuyor. Hem de fena halde.

<!-- markdownlint-disable MD033 -->
<div class="video-wrapper">
    <iframe width="720" height="360" src="https://www.youtube.com/embed/yL9Y24ciNWs" frameborder="0" allowfullscreen></iframe>
</div>

Belki çıkış yolunu günlük tutarak buldum. Twitter yazma limitini arttırdığından beri düşünceler
orada daha çok birikmeye başladı ve o düşünceler kaybolmaya mahkum. Bunun gibi statik sayfalarda ise
böyle bir durum yok. Sonuçta `verba volant, scripta manent.`

10 yıldır web sayfamı güncellememiştim, bu sayfa ile beraber ona da vakit bulabildim. Teknik yazılar
ile beraber bu şekilde pek de formu olmayan, düşüncelerin aktığı bir mecra gerçekten ihtiyacım olan
bir şeymiş. Bu yazıların kaybolmaması için kağıda yazdırdığımı da belirteyim. Siz de kolay bir
şekilde yazdırabilirsiniz. Tasarım tercihinin asıl olarak buradan şekillendiğini bilmiyordunuz
muhtemelen. Hangi tema daha güzel PDF olarak görünüyor şeklinde düşünerek kararımı verdim.

Yapabilen herkesi günlük tutmaya davet ediyorum. Artık sosyal medyada düşüncelerimizi paylaşmak
yerine olması gerekene dönmemiz herkes açısından sağlıklı olacak. Çünkü düşüncelerimizin kalıcı
olmaya ihtiyacı var.

[doom]: https://en.wikipedia.org/wiki/Doomscrolling
[c64]:  https://en.wikipedia.org/wiki/Commodore_64
[bbs]:  https://en.wikipedia.org/wiki/Bulletin_board_system
[demoscene]: https://en.wikipedia.org/wiki/Demoscene
