---
title: Ana Sayfa
description: >
  Bilgisayar Mühendisliği / Bilimleri bölümlerine başlayacak öğrencilerin oryantasyon süreçlerini
  kolaylaştırıcı yazılar.
---

## Sonradan Öğrendiklerim

Ben [Eren Türkay][erenturkay]{:target="_blank"}. İlk kod deneyimimi 2005 yıllarında Notepad
kullanarak HTML, CSS ve PHP ile edindim. Gezegenlerin uyumuyla beraber PCNet, LinuxNet ve Chip
dergilerinin verdiği Linux CD'leri ile internet kafelerde bunları deneme fırsatı buldum ve o
zamandan beri Linux benzeri sistemlere ilgi duymaktayım. [İstanbul Bilgi
Üniversitesi][bilgi-universitesi]{:target="_blank"} İngilizce Öğretmenliği ve Bilgisayar Bilimleri
çift anadal mezunuyum. İlgilenenler PDF formatındaki CV'me [bu adresten][resume]{:target="_blank"}
ulaşabilirler.

Bu bir blog. Yazmayı, karmaşık sistemlerin daha basit hallerini ortaya koymayı seviyorum ve
dinleyenlerin ilgisini görmek beni sevindiriyor. Dolayısıyla burada yazdıklarım sadece kendi
düşüncelerimi barındırıyor.

Kendi alan adımla da yazabilirdim ancak bu sayfanın `Sonradan Öğrendiklerim` olmasının basit bir
nedeni var. Üniversite yıllarında halihazırda ders olarak verilmiş ancak o yıllarda kavrayamadığım
noktaları derleyip toparlıyorum, yani sonradan öğrendiklerimi kendimce anlaşılır bir biçimde yazıya
dökmeye çalışıyorum.

## Kimlere Hitap Ediyor

Şimdilik Bilgisayar Mühendisliği / Bilimleri bölümlerine başlayacak öğrencilerin oryantasyon
süreçlerini kolaylaştırıcı yazılar yazmayı planlıyorum. Üniversitede birçok ders verilmesine rağmen
bölüme yeni başlayan öğrencilerden neler beklendiği, ellerindeki bilgisayarlarla neler
yapabilecekleri, henüz bölüme başlamadan neler bilmeleri gerektiği gibi konular eksik kalabiliyor.
Kendimce bu eksiği gidermeye biraz da olsa katkıda bulunmak istiyorum.

Aslında özet olarak `3. yılın şu konularına bölüm başladığında özet olarak değinilseydi daha
anlaşılır olabilirdi` diyorsanız bu blog size hitap ediyor olabilir.

[erenturkay]: https://erenturkay.com/
[resume]: https://erenturkay.com/assets/resume/Eren_Turkay_Resume.pdf
[bilgi-universitesi]: https://www.bilgi.edu.tr
