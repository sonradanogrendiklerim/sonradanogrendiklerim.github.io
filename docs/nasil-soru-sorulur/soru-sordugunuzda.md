---
title: İnternet Üzerinde Soru Sorarken
description: İnternet üzerinde soru sorarken uygulamanızın iyi olacağı noktalar.
---

1. Sormak istediğiniz soruya yeterince vakit harcadım mı sorusunu kendinize sorun.
2. İyi bir gramer ve temiz bir dil kullanın.
3. Okuması anlaşılır şekilde olduğuna dikkat edin. Sonuçta kötü yazılmış bir formattaki soruyu kimse
  okumak istemez.
4. Probleminizin başkaları tarafından da anlaşılabilmesi için gerekli açıklamaları detaylı olarak
   ekleyin.
5. Programda bir hata buldum yanılgısına hemen kapılmayın. Belki de bu sadece sizinle ilgilidir ve
  programda bir hata yoktur.

Mühendisliğe yeni başlayanların yaptığı hatalardan biri de yanlış soruları doğru şekilde sormaya
çalışmak. Üzerinde uğraştığınız problemin belirli noktalarında `problem bundan kaynaklanıyor, bunu
sormam gerekli` algısına kapılıp yanlış bir soruyu doğru şekilde sorma yoluna gidilebiliyor. Bunun
yerine buradaki amacımız doğru soruları, doğru şekilde sormak.

Eğer bir problemi çözmek istiyorsanız, çözmek istediğiniz problemi yazmalısınız, *şu anda* üzerinde
çalıştığınız problemi değil. Şu an çözmeye çalıştığınız problem orijinal problem ile tamamiyle
ilgisiz olabilir.

!!! danger "Akıllıca olmayan bir soru örneği"
    Elimde dictionary formatında bir veri var ve bu verileri başka bir veri ile birleştirerek daha kolay kullanmak istiyorum.

!!! success "Daha akıllıca bir soru örneği"
    Sunucudan aşağıdaki JSON formatında bir veri geliyor. Bunun içerisindeki dictionary verilerini toplayıp daha kolay halde kullanmak istiyorum çünkü bu veriye ileride şu yüzden ihtiyacım var / şu şekilde kullanıyorum.

İkinci soru daha geniş kapsamlı olduğu için buna uygun çözüm belki daha iyi sunulacaktır çünkü buradaki sunucu eğer sizin kontrolünüzde ise ilgilendiğiniz veriyi direkt olarak sunucu verebilir ve siz hiçbir şey yapmadan problemi çözmüş olabilirsiniz.
