---
title: Soru Sormadan Önce
description: Herhangi bir problem ile karşılaştığınızda sormadan önce yapmanız gerekenler.
---

Soru sormadan önce daha önce sorulmuş mu diye bakın. Bu öncesinde zor olsa da şimdi Google denen bir
şey var ve size birçok şeyin sonucunu verebiliyor. Google'da bulamadıklarınızı site-spesifik olarak
StackOverflow, Reddit gibi mecralarda arayabilirsiniz. Ayrıyeten ilgilendiğiniz projelerin
forumlarına ve e-posta listelerine bakabilirsiniz.

![Wisdom of the ancients](https://imgs.xkcd.com/comics/wisdom_of_the_ancients.png)

Yapacağınız en büyük hata yeterince aramadan soru sormak olacaktır. Bu hem birçok kişinin vaktini
çalacak, hem de o ortamda gerginlik yaratacaktır. Dolayısıyla soru sormadan önce gerçekten o sorunun
cevabının olmadığından, deneyebileceğiniz her şeyi denediğinizden emin olun.

Sadece Google değil, ilgili projenin web sayfasını da okumanız iyi olacaktır. Soru / Cevap kısımlarını okudunuz mu, projenin manual sayfasına göz attınız mı, proje parametrelerini denediniz mi? Bütün bunlar soru sormadan önce yapmanız gerekenler.

Özetle; soru sorarak her daim başkasının vaktini alıyoruz ve bunu boşuna yapmak istemiyoruz. Soru
sormadan önce başkasının vaktini alıyor muyum diye düşünerek dikkatli hareket edin.
